# Nyomtatók
---
##### Nyomtató fogalma
A nyomtató egy kimeneti (output) periféria, amely a digitálisan tárolt adatokat képes megjeleníteni nem elektronikus formában, általában papíron vagy fólián.

---
##### Nyomtató felbontása
DPI-ben (dot per inch) mérik, azt mutatja meg, hogy a nyomtató egy inch (2,54 cm) hosszúságú szakaszon hány darab apró képpontot tud nyomtatni. Minél nagyobb a felbontás, annál szebb minőségű lesz a nyomtatás eredménye.

---
##### Nyomtatási sebesség
- a nyomtatási sebességet lap/percben mérjük, ezt befolyásolják a:
	- színes vagy szürkeszálas nyomtatás
	- nyomtatási minőség
	- egyoldalas vagy kétoldalas nyomtatás
	- a dokumentum tartalma, összetettsége
	- oldalak száma
	- a papír mérete és típusa 
	- a gazdagép és a nyomtató közötti kapcsolat típusa és sebessége
	- a nyomtató driver és az operációs rendszer
---
### Típusok
##### Mátrix nyomtató
A nyomtatófejben apró tűk vannak. A papír előtt egy kifeszített festékszalag helyezkedik el, amelyre a tűk ráütnek, és létrehoznak a papíron egy pontot. A kép ezekből a pontokból fog állni. A tűket elektromágnesek segítségével lehet mozgatni.
- előnyei
	- nagyon olcsó
	- indigós nyomtatási lehetőség
- hátrányai
	- lassú nyomtatás
	- rossz minőség
	- zajos működés
	- csak egy színnel tud nyomtatni

##### Tintasugaras nyomtató
A tintasugaras nyomtatók folyékony halmazállapotú festéket tartalmazó tintapatronok segítségével, apróra porlasztott tintacseppeket juttatnak a papírlapra. A nyomtató cserélhető tintapatronja a papír felett oldalirányban mozog. 
- négy alapszín:
	- cián
	- magenta
	- sárga
	- fekete
- előnyei
	- színes nyomtatás
	- halk működés
	- nagy sebességű nyomtatás
	- jó minőségű nyomtatás
- hátrányai
	- drága tintapatron
	- a patronok beszáradhatnak
	- lassan szárad a nyomat
	- elmosódhat a nyomat ha víz éri

##### Szilárdtintás nyomtató
A szilárdtintás nyomtatók nem festékpatront, vagy festékkazettát használnak, hanem szilárd halmazállapotú műgyanta vagy viasz alapú (zsírkrétához hasonló) festékanyagot. A nyomtató felolvasztja a szilárd tintát, amelyet a nyomtatófejek az olajozott dobra porlasztanak. A dobon kirajzolódik a teljes nyomat képe, ezután a papírt a fixáló henger rányomja a dobra, így a nyomat átkerül a papírra és ott azonnal rögzül.
- előnyei
	- színes nyomtatás
	- viaszos felület
	- hagyományos papírra is közel fotóminőségben nyomtat
	- környezetbarát
- hátrányai
	- lassú felmelegedési idő
	- magas energiafogyasztás
	- a nyomtatót csak lehűlés után szabad mozgatni
	- a nyomtatott felületre nem lehet írni
	- nagyobb nyomtatási költség

##### Lézernyomtató
A lézernyomtatóban speciális, fényérzékeny anyaggal bevont henger található. Egy lézersugár segítségével - a nyomtatási képnek megfelelően - elektromosan feltöltjük a henger bizonyos részeit. A szilárd halmazállapotú festékpor (toner) rátapad az elektromosan feltöltött felületre, majd innen átkerül a papírra és beleolvad annak rostjaiba, amikor a papír áthalad egy 200 °C-os beégető hengerpár között. 
A színes lézernyomatóban lényegében négy közönséges lézernyomtató mechanikája épül egybe, a cián, a magenta, a sárga és a fekete festékhengerekről egymás után kerülnek fel a színek a papírra.
- előnyei
	- pontos, jó minőségű nyomtatás
	- akár színes nyomtatás
	- nagy sebesség
	- nedvesség hatására sem kenődik el
- hátrányai
	- drága mind a nyomtató és a toner is
	- működése során ózont termel